Popis procesu
=============

Zájemce o členství vyplní na starém webu přihlášku. Do 10 minut je přihláška synchronizovaná do registru, který se pokusí dohledat adresu v číselníku adres RUIAN.

Pokud se nepodaří adresu dohledat automatizovaně, je nutné ji dohledat následně (brzy) ručně.

Na základě číselníku adres je k adrese automatizovaně dohledána městská část a podle územní působnosti je zájemce o členství zařazen k pobočce.

V registru mají k údajům o nových zájemcích o členství mimojiné koordinátor pobočky a případně jiná osoba odpovědná za seznamovací pohovory s novými členy. Ti si dohodnou se zájemcem schůzku, na základě které vydávají doporučení pro přijetí krajskému předsednictvu.

Po vyplnění elektronické přihlášky získá zájemce o členství PDF s vyplněným formulářem přihlášky, který vytiskne, podepíše a odešle na kontaktní adresu. Přísup k formulářům je i přes registr, takže koordinátor může na pohovor donést přihlášku vytištěnou a může ji tam nechat podepsat. Poté ji musí doručit na kontaktní adresu on.

Doručené přihlášky se skenují a vkládají do registru, kde jsou k dispozici KrP a koordinátorům. Po skenování se přihláška v listinné podobě archivuje.

Při negativním doporučení koordinátora si KrP pozve zájemce o členství na své jednání. Stejně tak učiní, pokud o to při projednávání projeví zájem některý člen KrP.

KrP projednává přijetí zájemce o členství na základě doručení listinné přihlášky a doporučení koordinátora a/nebo za účasti zájemce o členství. Poté hlasuje o usnesení ve tvaru: "Krajské předsednictvo přijímá pana/paní X Y za člena/členku." Do zápisu se uvede i kdo přijetí doporučil, ideálně také členské číslo z registru.

Na základě přijatého usnesení vyznačí pověřený člen KrP přijetí do starého systému na adrese adminpraha.svobodni.cz nebo napíše zprávu o nepřijetí na kancelar@svobodni.cz. Ta smaže osobu z databáze, aby se mohla zaregistrovat znovu, např. jako příznivce.

Po vyznačení přijetí v databázi odesílá starý systém výzvu k úhradě členského příspěvku, po jeho úhradě se stává zájemce řádným členem. Toto vyznačuje republiková kancelář ve starém systému.

