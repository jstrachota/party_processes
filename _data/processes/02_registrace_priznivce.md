Příznivce se zaregistruje vyplněním formuláře na webu. Je mu vytvořen uživatelský účet v registru a jsou mu zobrazeny informace o úhradě přízniveckého příspěvku. Tyto informace jsou mu zobrazeny vždy po přihlášení do registru. Jiné funkce kromě zobrazení platebních údajů, smazání vlastních údajů a podání žádosti o členství nemá k dispozici.

Po přijetí úhrady od příznivce na správný účet se správným variabilním symbolem a se správnou identifikací účelu platby je platba zaúčtována jako dar do republikového rozpočtu, je uváděna v seznamu dárců a v registru dojde ke změně stavu na příznivce.

**Alternativní scénáře**

1. Pokud je platba zaslána na špatný účet nebo se špatným účelem, vrací kancelář platbu a kontaktuje dárce se žádostí o novou platbu.

2. Pokud je variabilní symbol špatný, pokusí se kancelář dohledat správný a proces pokračuje dál. Pokud se nepodaří platbu identifikovat, vrací kancelář platbu.
